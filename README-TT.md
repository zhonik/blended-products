# Завдання: Реалізація інтернет магазину.

Ви маєте командою створити інтернет магазин по описаному технічному завданню.

## API ендпоінти:

1. https://dummyjson.com/docs/products - документація бекенду, розділ продукти
2. [https://dummyjson.com/products?limit=10&skip=10](https://dummyjson.com/products?limit=10&skip=10&select=title,price) -
   отримати всі продукти з пагінацією
3. https://dummyjson.com/products/1 - отримати один продукт по ID
4. https://dummyjson.com/products/search?q=nail - пошук продукту по ключовому
   слову
5. https://dummyjson.com/products/category-list - отримати список категорій
   продуктів
6. https://dummyjson.com/products/category/smartphones - отримати продукти по
   категорії

## Підготовка до роботи:

- Один учасник команди (тімлід) створює новий командний репозиторій за цим
  [шаблоном](https://github.com/GrygoriyChernish/blended_products);
- Додає всіх учасників (collaborators), які будуть працювати над проєктом
- Додатково налаштовує репозиторій - захищає гілку main від прямих пушів,
  налаштовує автоматичне видалення гілок після merge, налаштовує репозиторій по
  інструкції у файлі readme.md, щоб робота працювала на живій сторінці Гітхаба.
- Всі учасники команди клонують репозиторій на свій ПК/ноутбук
- Встановлюють залежності через `npm i`;
- Запускають бандлер командою `npm run dev`
- Знайомляться зі структурою файлів у проєкті

## Стартові файли:

В шаблоні репозиторію вже є створені html, js та css файли, потрібні для
виконання завдання. При додаванні додаткового функціоналу за потреби можна
додавати потрібні файли. Перед виконанням проєкту ознайомтесь з вмістом цих
файлів.

- CSS - в папці css знаходяться потрібні файли для стилізації окремих частин
  інтерфейсу. По назвам файлів буде зрозуміло, яка частина інтерфейсу в них
  стилізована.
- HTML - буде 3 окремі сторінки - Home, Wishlist, Cart плюс додаткові паршали,
  які будуть перевикористовуватись.

Для організації JS використовується модульність та синтаксис `export/import`:

- У файлі `home.js` логіка сторінки Home (index.html)
- У файлі `wishlist.js` логіка сторінки Wishlist (wishlist.html)
- У файлі `cart.js` логіка сторінки Cart (cart.html)
- У файлі `products-api.js` зберігай функції для запитів на бекенд.
- У файлі `render-functions.js` зберігай функції для відображення елементів
  інтерфейсу.
- У файлі `storage.js` зберігай функції для роботи з localStorage.
- У файлі `handlers.js` зберігай хендлери, які передаються в addEventListener.
- У файлі `modal.js` зберігай функції модального вікна (відкриття, закриття і
  так далі).
- У файлі `helpers.js` зберігай допоміжні функції, які знадобляться для
  реалізації завдання
- У файлі `refs.js` зберігай обʼєкт refs з посиланнями на елементи ДОМ.
- У файлі `constants.js` зберігай константи, які будуть використовуватись в
  роботі.

### Опис функціоналу:

При завантаженні основної сторінки в списку `ul.categories` рендериться список
категорій продуктів, отриманих з бекенду. В списку `ul.products` рендериться
список продуктів, отриманих з бекенда (з пагінацією 12 товарів). Після списку
продуктів зʼявляється кнопка loadMore для завантаження наступної порції
продуктів. Якщо на бекенді не залишилось продуктів, кнопка loadMore приховується
і зʼявляється повідомлення. Для повідомлень використовуємо бібліотеку
`iziToast`.

При кліку по кнопці з категорією іде запит на бекенд за товарами по обраній
категорії, пагінація 12 товарів на сторінку. Обрана категорія виділяється
активною.

При кліку в картку продукту виконується запит на бекенд за цим продуктом по ID,
відкривається модальне вікно і продукт рендериться у модальному вікні. Також в
модальному вікні рендеряться кнопки `Add to Wishlist` та `Add to Cart`. Модальне
вікно має закриватись по кліку в кнопку закриття, по кліку в бекдроп і при
натисканні на кнопку ESC. Слухач клавіатури для закриття модального вікна має
ставитись при відкритті модального вікна і зніматись при закритті.

При кліку в кнопки `Add to Wishlist` та `Add to Cart` продукт додається до
Wishlist або Card відповідно і зберігається в localStorage. Кнопки міняють
текстовий контент на `Remove from Wishlist` та `Remove from Cart`. В навігації
відображається кількість доданих продуктів до Wishlist та Card. При відкритті
модального вікна потрібно перевіряти наявність продукту в `wishlist` та `cart` і
при наявності продукт змінювати текстовий контент кнопки на
`Remove from Wishlist` та `Remove from Cart` відповідно.

При переході на сторінку Wishlist рендеряться продукти додані у `wishlist`.
Потрібно додати функціонал відкриття продукту в модальному вікні та видалення з
wishlist.

При переході на сторінку Cart відмальовуються продукти, які були додані у Cart,
а також загальна інформація - кількість товарів у кошику, загальна вартість та
кнопка оплати.

## **Функціональні вимоги**

### **Робота з товарами**:

1. **При завантаженні сторінки Home отримай категорії товарів з API**:

   - Зроби запит на ендпоінт №5, отримай масив категорій. На початок отриманого
     масиву додай рядок “All” і відрендери категорії в списку `ul.categories` .
     Шаблон категорії:

   ```jsx
   <li class="categories__item">
     <button class="categories__btn" type="button"></button>
   </li>
   ```

   Стилізація списку категорій вже є в шаблоні репозиторію.

2. **При завантаженні сторінки Home отримай товари з API**:

   - Зроби запит на ендпоінт №2 та отримай масив обʼєктів товарів, де
      `skip = (поточна сторінка - 1) * 12`. Приклад: для сторінки 2 → `skip=12`,
     для сторінки 3 → `skip=24`.

   ```
   const currentPage = 1;
   const url = `https://dummyjson.com/products?limit=12&skip=${(currentPage - 1) * 12}`;
   ```

   - **Відобрази товари на сторінці Home (пагінація: 12 товарів на сторінку).**

     Використай HTML-шаблон товару для створення розмітки списку товарів і метод
     map() для перебору масиву товарів, який приходить з бекенду. Доповни шаблон
     необхідними даними і встав розмітку в `ul.products`.

     ```jsx
     <li class="products__item" data-id="">
       <img class="products__image" src="" alt="" />
       <p class="products__title"></p>
       <p class="products__brand">
         <span class="products__brand--bold">Brand:</span>
       </p>
       <p class="products__category">Category: </p>
       <p class="products__price">Price: $</p>
     </li>
     ```

3. **Реалізуй делегування на списку `ul.categories`**
   - при кліку в обрану категорію потрібно прочитати текстовий контент кнопки і
     зробити запит по ендпоінту №6 підставивши в url прочитану категорію.
   - отриманий масив обʼєктів продуктів потрібно відрендерити в списку
     `ul.products` з пагінацією 12 продуктів на сторінку
   - до кнопки обраної категорії потрібно додати клас `categories__btn--active`
     , щоб стилізувати її активною.
   - клік по категорії `ALL` робить запит на бекенд по ендпоінту №2 і в списку
     **`ul.categories`** рендеряться продукти без фільтрації по категоріям.
     Пагінація 12
   - якщо відсутні продукти по обраній категорії, потрібно відобразити
     повідомлення, що продуктів не знайдено. Для цього до `div.not-found`
     потрібно додати клас `not-found--visible`
4. **Реалізуй делегування на списку** `ul.products` \*\*\*\*

   - при кліку в картку продукту потрібно прочитати попередньо записаний `ID` на
     тезі `li`
   - зробити запит по ендпоінту №**3**, відкрити модальне вікно і відрендерити в
     `div.modal-product` отриманий продукт.
   - шаблон продукту

     ```jsx
     <img class="modal-product__img" src="" alt="" />
           <div class="modal-product__content">
             <p class="modal-product__title"></p>
             <ul class="modal-product__tags"></ul>
             <p class="modal-product__description"></p>
             <p class="modal-product__shipping-information">Shipping:</p>
             <p class="modal-product__return-policy">Return Policy:</p>
             <p class="modal-product__price">Price: $</p>
             <button class="modal-product__buy-btn" type="button">Buy</button>
           </div>
     ```

   - модальне вікно відкривається додавання до `div.modal` класу
     `modal--is-open` і закривається зняттям цього класу з `div.modal`

5. **Пошук товарів за назвою.**
   - при сабміті форми в хедері (`form.search-form`) зроби запит на бекенд по
     ендпоінту №4 підставивши value інпута в url.
   - отриманий масив продуктів відрендери в `ul.products` з пагінацією 12.
   - якщо відсутні продукти по пошуковому слову `ul.products` очищається і
     показується відповідне повідомлення
   - не повинні іти на бекенд запити з порожнім рядком та пробілами
   - клік в кнопку `button.search-form__btn-clear` , яка зʼявляється, коли
     вводиться пошукове слово в інпут, очищає інпут, робить запит на ендпоінт №2
     і отриманий масив продуктів без фільтрації рендерить в `ul.products`
   - якщо відсутні продукти по пошуковому слову, потрібно відобразити
     повідомлення, що продуктів не знайдено. Для цього до `div.not-found`
     потрібно додати клас `not-found--visible`

### **Кошик**:

1. **Додавання товарів у кошик**.
   - коли відкрите модальне вікно з продуктом, клік в кнопку `Add to Cart` додає
     `ID` продукту до масиву і записує в localStorage (ключ `cart`), кнопка
     змінює текстовий контент на `Remove from Cart`.
   - при відкритті модального вікна, потрібно перевірити, чи є `ID` відкритого
     продукту в масиві кошику - якщо є, текстовий контент кнопки повинен
     змінитись на `Remove from cart` . Якщо товар відсутній - кнопка має
     текстовий контент `Add to cart`
2. **Видалення товарів з кошику**.
   - клік в кнопку `Remove from cart` видаляє `ID` відкритого в модальному вікні
     продукту з масиву кошика і перезаписує в localStorage (ключ `cart`)
3. **Оновлення кількості продуктів**
   - при додаванні або видаленні продуктів в `card` потрібно оновлювати в
     навігації кількість продуктів - `span.nav__count`

### **Wishlist**

1. **Додавання товарів у Wishlist**.
   - коли відкрите модальне вікно з продуктом, клік в кнопку `Add to Wishlist`
     додає `ID` продукту до масиву і записує в localStorage (ключ `wishlist`),
     кнопка змінює текстовий контент на `Remove from Wishlist`.
   - при відкритті модального вікна, потрібно перевірити, чи є `ID` відкритого
     продукту в масиві `wishlist` - якщо є, текстовий контент кнопки повинен
     змінитись на `Remove from Wishlist` . Якщо товар відсутній - кнопка має
     текстовий контент `Add to Wishlist`
2. **Видалення товарів з Wishlist**.
   - клік в кнопку `Remove from Wishlist` видаляє `ID` відкритого в модальному
     вікні продукту з масиву `wishlist` і перезаписує в localStorage (ключ
     `wishlist`)
3. **Оновлення кількості продуктів**
   - при додаванні або видаленні продуктів в `wishlist` потрібно оновлювати в
     навігації кількість продуктів - `span.nav__count`

### **Сторінка Wishlist (список бажань)**

- при переході на сторінку **Wishlist** потрібно прочитати масив з `ID`
  продуктів з localStorage, зробити запити за цими продуктами по ендпоінту №3
  (використовуй Promise.all()) і відрендерити в списку `ul.products`
- також має працювати на цій сторінці відкриття модального вікна з одним
  продуктом і можливість додавання/видалення до **Wishlist або Cart**

### **Сторінка Cart**

- при переході на сторінку **Cart** потрібно прочитати масив з `ID` продуктів з
  localStorage, зробити запити за цими продуктами по ендпоінту №3 (використовуй
  Promise.all()) і відрендерити в списку `ul.products`
- порахуй загальну кількість товарів у Cart і відобрази в боковому меню в Items
- порахуй загальну вартість товарів у Cart і відобрази в боковому меню в Total
- також має працювати на цій сторінці відкриття модального вікна з одним
  продуктом і можливість додавання/видалення до **Wishlist або Cart**
- клік по кнопці Buy Products виводить повідомлення про успішне придбання
  товарів (для повідомлень використовуй бібліотеку iziToast)

### Додатковий функціонал:

1. **Лоадер під час завантаження даних з API.**
2. **Кнопка scrollUp для прокрутки до початку списку товарів**
3. **Кнопка перемикання світлої/темної теми (зберігати вибір у** `localStorage`
   ключ `theme`**).**
